# Мастер радови

Одбраном мастер рада завршавају се мастер академске студије (МАС) и стиче академски назив *мастер инжењер електротехнике и рачунарства*.

## Активан рад и залагање

По тренутној акредитацији студијског програма МАС Електротехника и рачунарство, мастер рад носи 15 ЕСПБ док студијски истраживачки рад на теоријским основама мастер рада носи 10 ЕСПБ. Имајући у виду да 60 ЕСПБ одговара радном годишњем оптерећењу од 1800 радних сати (односно 45 седмица по 40 сати), те да самим тим 1 ЕСПБ одговара тридесеточасновном радном ангажману, а како на мастер раду не постоји активна настава, сматра се да за просечан мастер рад студент треба да уложи најмање 750 сати рада, односно око 4 до 5 месеци ефективног рада. Предвиђено акредитацијом, студијски истраживачки рад на теоријским основама мастер рада носи 10 ЕСПБ, односно 300 радних сати, а сам мастер рад 15 ЕСПБ односно 450 радних сати. Израда мастер рада је самостални рад студента.

## Изглед и обим

Мастер рад не сме бити обима мањег од педесет, а не би требало да буде обима већег од сто страна А4 формата. Препоручује се да мастер рад садржи осамдесетак страна куцаног текста у А4 формату.

### Литература

Литература броји најмање десет литературних јединица, од којих бар пет нису старије од пет година.

## Стил

Рад треба да буде писан разумљивим и јасним језиком уз поштовање правописа и граматике стандардног српског књижевног језика. Уздржавати се од прекомерне употребе туђица, уместо којих треба користити српске речи. На пример, пожељно је рећи:
* рачунар (уместо компјутер)
* датотека (уместо фајл)
* смешко (уместо смајли), итд.

Све слике и табеле морају бити насловљене и означене. Називи слика пишу се испод слика, док се наслови табела пишу изнад табела. Све слике морају бити или оригиналне или се мора есплицитно навести извор одакле су преузете, у супротном може доћи до кршења ауторских права.

## Слагање текста

Мастер радове (изузев резимеа) обавезно је писати ћирилицом, на српском језику, а пожељно је текст мастер рада сложити користећи [LaTeX][LaTeX] уз одговарајућу [`finthesis`](https://github.com/elektrotehnika/finlatex) документ класу или стил. За слагање текста препоручује се:
* [Kile][Kile]
* [Texmaker][Texmaker]
* [TeXstudio][TeXstudio]
* [Overleaf][Overleaf]

[LaTeX]: https://sr.wikipedia.org/wiki/LaTeX

[Kile]: https://kile.sourceforge.io
[Texmaker]: https://www.xm1math.net/texmaker
[TeXstudio]: https://www.texstudio.org
[Overleaf]: https://www.overleaf.com

## Одбрана

Мастер рад се брани пред трочланом комисијом. Одбрана је јавна и се састоји од излагања студента праћеног тридесетоминутном провером знања, односно питањима комисије у вези са мастер радом студента. Трајање излагања је по правилу двадесетак минута, а најдуже пола сата. Препоручено је презентацију направити користећи се [Beamer][Beamer] класом.

[Beamer]: https://ctan.org/pkg/beamer

## Правилник и упутство

Пријава, израда и одбрана мастер радова ближе је уређена кроз званичан факултетски [правилник][Pravilnik] који, између осталог, на крају садржи и прикладно [упутство][Uputstvo] о пријави, изради и одбрани мастер радова.

[Pravilnik]: http://www.fink.rs/images/Fakultet/Dokumenta/Pravilnik_o_režimu_OAS_i_MAS_2021.pdf
[Uputstvo]: http://www.fink.rs/images/Fakultet/Dokumenta/Uputstvo_o_prijavi_izradi_i_odbrani_zavrsnog_i_master_rada.docx

## Теме за мастер радове



## Претходни мастер радови


